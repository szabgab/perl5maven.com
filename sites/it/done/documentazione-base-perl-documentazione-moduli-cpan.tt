=title Documentazione base di Perl e documentazione dei moduli CPAN
=timestamp 2013-04-17T00:00:00
=indexes perldoc, documentation, POD, CPAN
=status show
=original core-perl-documentation-cpan-module-documentation
=books beginner_book
=author szabgab
=translator giatorta
=index 1
=archive 1
=feed 1
=comments 1
=social 1

=abstract start

Perl è fornito di molta documentazione, ma
occorre un po' di pratica prima di abituarsi ad usarla. In questa parte del
<a href="/perl-tutorial">tutorial Perl</a> vi spiegherò come
orientarvi nei meandri della documentazione.

=abstract end

<h2>perldoc sul web</h2>

Il modo più semplice di accedere alla documentazione base di perl
è quello di visitare il sito <a href="http://perldoc.perl.org/">perldoc</a>.

Contiene la versione HTML della documentazione del linguaggio Perl
e dei moduli distribuiti con Perl secondo il rilascio dei Perl 5 Porters.

Non contiene documentazione per i moduli CPAN.
C'è però qualche sovrapposizione, dato che alcuni moduli disponibili
su CPAN sono anche includi nella distribuzione standard di Perl.
(Tali moduli sono detti <b>dual-lifed</b>, ovvero con una "doppia vita")

Potete usare il campo di ricerca nell'angolo in alto a destra. Per esempio potete
scrivere <hl>split</hl> per otterrete la documentazione di <hl>split</hl>.

Purtroppo il motore di ricerca non è in grado di trovare la documentazione di <hl>while</hl>, né di
<hl>$_</hl> o di <hl>@_</hl>. Per accedervi
è necessario navigare la documentazione.

La pagina più rilevante potrebbe essere <a href="http://perldoc.perl.org/perlvar.html">perlvar</a>,
dove troverete informazioni su variabili come <hl>$_</hl> e <hl>@_</hl>.

<a href="http://perldoc.perl.org/perlsyn.html">perlsyn</a> spiega la sintassi di Perl
inclusa quella del <a href="/while-loop">ciclo while</a>.

<h2>perldoc da linea di comando</h2>

La stessa documentazione è inclusa anche nella distribuzione di Perl, ma non
tutte le distribuzioni Linux la installano di default. Talvolta la si trova
in un package separato. Per esempio in Debian e Ubuntu c'è il package <b>perl-doc</b>.
Dovete installarlo con <hl>sudo aptitude install perl-doc</hl>
prima di poter usare il comando <hl>perldoc</hl>.

Una volta installato, scrivendo <hl>perldoc perl</hl> sulla linea di comando
otterrete una breve spiegazione e una lista dei capitoli della documentazione di Perl.
Potete uscire premendo il tasto <hl>q</hl> e scrivere il nome di uno dei capitoli.
Per esempio: <hl>perldoc perlsyn</hl>.

Funziona sia su Linux che su Windows anche se il paginatore di Windows è davvero scadente
e non posso raccomandarvelo. Linux utilizza il lettore standard di pagine man con cui dovreste già
avere una certa familiarità.

<h2>Documentazione dei moduli CPAN</h2>

Ogni modulo CPAN è corredato da documentazione ed esempi.
La quantità e qualità di tale documentazione varia in modo significativo
da autore ad autore, e anche uno stesso autore può avere
alcuni moduli ben documentati e altri molto mal documentati.

Dopo aver installato un modulo Module::Name,
potete accedere alla sua documentazione scrivendo <hl>perldoc Module::Name</hl>.

C'è però un modo più comodo, che non richiede neanche di
avere il modulo installato. Ci sono molte interfacce
web a CPAN. Le più importanti sono <a href="http://metacpan.org/">Meta CPAN</a>
e <a href="http://search.cpan.org/">search CPAN</a>.

Sono tutte basate sulla stessa documentazione, ma permettono
di accedervi in modi leggermente diversi.


<h2>Ricerca per keyword su Perl 5 Maven</h2>

Recentemente è stata aggiunta a questo sito una ricerca per keyword nella barra di menu in alto.
Gradualmente potrete trovare spiegazioni per una parte sempre più ampia di perl.
A un certo punto saranno aggiunte anche una parte della documentazione base di perl e la documentazione dei
moduli CPAN più importanti.

Se pensate che manchi qualcosa, create un commento qui sotto
specificando le keyword che vi interessano, e avrete ottime probabilità che
la vostra richiesta sia soddisfatta.

