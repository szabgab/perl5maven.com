=title What does die do?
=timestamp 2013-12-06T21:00:00
=indexes die
=status show
=original die
=books beginner_book
=author szabgab
=translator giatorta
=archive 1
=comments 1
=social 1

=abstract start

Quando volete segnalare che qualcosa è andato un po' storto, chiamate la funzione <a href="/warn">warn</a>.

Quando volete segnalare che qualcosa è andato tremendamente storto, e volete gettare la spugna, chiamate <hl>die</hl>.

=abstract end

Chi ha letto un po' di codice Perl dovrebbe avere familiarità con <hl>die</hl>.
Una delle espressioni più note è la <hl>open or die</hl> usata per <a href="perlmaven.com/open-and-read-from-files">aprire un file</a>.

Una chiamata a <hl>die</hl> stampa la stringa data su <a href="/stdout-stderr-and-redirection">standard error (STDERR)</a>
e poi termina il programma.

Come <a href="/warn">warn</a>, se la stringa che le passate <b>non</b> termina con
un carattere di a capo <hl>\n</hl>, perl include automaticamente il nome del file e il numero della linea dove è stata chiamata <hl>die</hl>.

Questo può essere utile successivamente per trovare la causa del problema.


<h2>Lanciare eccezioni</h2>

In effetti die lancia una vera e propria eccezione, anche se la cosa può essere ignorata negli script più semplici.
In tali script probabilmente non avete del codice specializzato per catturare le eccezioni, e vi limitate
ad usare <hl>die</hl> al posto di chiamare <a href="/warn">warn</a>
e poi <a href="/how-to-exit-from-perl-script">>exit</a>.


In applicazioni più grandi, quando iniziate a scrivere dei moduli, potreste invece iniziare a voler
lanciare delle eccezioni e catturarle con <hl>eval</hl>. Ne parleremo in
un prossimo articolo.

<h2>Intercettare le chiamate a die</h2>

Con una tecnica un po' più avanzata, Perl fornisce un gestore di segnali per i die
proprio come fa per i <hl>warn</hl>. La differenza fondamentale è che il gestore di segnali che
intercetta le chiamate a die non impedisce la terminazione del vostro script. Il suo interesse è limitato
ai casi in cui l'eccezione viene già catturata (ad es. usando <hl>eval</hl>)
e volete intercettare i casi in cui qualcuno ha catturato l'eccezione ma non l'ha gestita adeguatamente.
Per tali casi leggete l'articolo su come <a href="perlmaven.com/how-to-capture-and-save-warnings-in-perl">catturare le chiamate a die</a>.


