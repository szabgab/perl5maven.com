=title Perl Editor
=timestamp 2012-08-01T12:45:56
=indexes IDE, editor, Padre, vim, emacs, Eclipse, Komodo
=status show
=original perl-editor
=books beginner_book
=author szabgab
=translator rampa
=archive 1
=comments 1
=social 1

=abstract start

Perl skripty a programy v Perlu jsou jen textové soubory.
K jejich tvorbě můžete použít libovolný textový editor, neměli byste ale používat word procesory. Rád bych doporučil několik eidtorů a IDE.

Mimochodem, tento článek je součástí <a href="/perl-tutorial">Perl tutoriálu</a>.

=abstract end

<h2>Editor nebo IDE?</h2>

Pro vývoj v Perlu můžete použít buď jednoduchý textový editor nebo <b>Integrované vývojové prostředí (Integrated Development Environment)</b>, přezdívané IDE.

Nejdříve popíšu textové editory, které můžete použít na nejběžnějších platformách, a pak IDE, která jsou zpravidla platformově nezávislá.

<h2>Unix / Linux</h2>

Jestliže používáte Linux nebo Unix, nejběžnější používané editory jsou
<a href="http://www.vim.org/">Vim</a> a
<a href="http://www.gnu.org/software/emacs/">Emacs</a>.
Oba vyznávají velmi rozdílnou filozofii, jak mezi sebou, tak ve srovnání s osatními editory.

Pokud jeden z nich znáte, není důvod jej nepoužít.

Pro každý z nich existují rozšíření nebo módy, které poskytují lepší podporu pro Perl. I bez nich jsou ale velmi dobré pro vývoj v Perlu.

Pokud žádný z těchto editorů neznáte, doporučuji oddělit učení se práci s editorem od učení se Perlu.

Oba tyto editory jsou velmi mocné, ale jejich ovládnutí vyžaduje dlouhou dobu.

Pravděpodobně je lepší se teď soustředit na studium Perlu, a až později se naučit práci s Vimem nebo Emacsem.

I když byly <b>Emacs</b> a <b>Vim</b> původně vyvíjeny pro Unix/Linux, jsou dnes k dispozici pro většinu ostatních operačních systémů.

<h2>Perl editory pro Windows</h2>

Pod Windows jsou často používány tzv. "programátorské editory".

<ul>
<li><a href="http://www.ultraedit.com/">Ultra Edit</a> je komerční produkt.</li>
<li><a href="http://www.textpad.com/">TextPad</a> je share-ware.</li>
<li><a href="http://notepad-plus-plus.org/">Notepad++</a> je open source a volně dostupný editor.</li>
</ul>

Používal jsem <b>Notepad++</b> často a protože je velmi užitečný, mám jej na svém Windows stroji stále k dispozici.

<h2>Mac OSX</h2>

Nepoužívám Mac, ale zdá se, že <a href="http://macromates.com/">TextMate</a> je nejčastěji používaný Mac editor pro vývoj v Perlu.

<h2>Perl IDE</h2>

Žádný ze jmenovaných editorů není IDE, žádný z nich neposkytuje skutečný vestavěný debugger pro Perl. Také neposkytují nápovědu specifickou pro Perl.

<a href="http://www.activestate.com/">Komodo</a> od ActiveState stojí pár set dolarů.
Má taky volnou verzi s omezenými možnostmi.

Ty, kteří už používají <a href="http://www.eclipse.org/">Eclipse</a>, bude zajímat, že existuje Perl plug-in pro Eclipse jménem EPIC. Také existuje projekt jménem
<a href="https://github.com/skorg/perlipse">Perlipse</a>.

<h2>Padre, Perl IDE</h2>

V červenci 2008 jsem začal vyvíjet <b>IDE pro Perl v Perlu</b>. Nazval jsem jej Padre -
Perl Application Development and Refactoring Environment nebo-li
<a href="http://padre.perlide.org/">Padre, the Perl IDE</a>.

K projektu se připojilo hodně dalších lidí. Je součástí hlavních distribucí Linuxu a také může být nainstalován z CPANu. Pro detaily jdi na stránku <a href="http://padre.perlide.org/download.html">Stáhnout</a>.

V některých ohledech není ještě tak silný jako Eclipse nebo Komodo, ale v jiných, specifických pro Perl, je lepší než druhé dva.

Navíc se na něm velmi aktivně pracuje.
Jestli hledáte <b>Perl editor</b> nebo <b>Perl IDE</b>,
doporučuji jej vyzkoušet.

<h2>Velké hlasování o Perl editoru</h2>

V říjnu 2009 jsem organizoval průzkum
<a href="http://perlide.org/poll200910/">Který editor nebo IDE používáte pro vývoj v Perlu?</a>

Teď můžete jít s davem, proti němu, nebo si vybrat editor, který vám nejlépe vyhovuje.

<h2>Ostatní</h2>

Alex Shatlovsky doporučil <a href="http://www.sublimetext.com/">Sublime Text</a>, který je nezávislý na platformě, ale stojí peníze.

<h2>Další</h2>

Další částí tutoriálu je malá odbočka <a href="/perl-na-prikazove-radce">Perl na příkazové řádce</a>.


